**Ürün Segmentasyonu**

Literatürde 3PL (3. Parti Lojistik) olarak adlandırılan bir lojistik deposunda;
cep telefonu, aspirin, çikolata, kimyasal madde, araç motoru ya da akü gibi ürünler yer almaktadır. Bu ürünler müşteri üretim merkezinden ya da ara bir birim olan aktarma merkezinden depoya giriş yapmış olabilir. Bu ürünler temelde depoda rampa olarak adlandırılan kapılardan sistemsel kayıtları da tutularak içeri alınır, raflara yerleştirilir ve müşteri siparişleri sisteme düştükçe de belirli kurallara uygun şekilde raflardan toplanır. Toplanan ürünler, ürün çeşidine ve daha önceden belirlenen kısıtlara uygun şekilde paketlenir. **Bu paketler koli de olabilir ya da
80 x 100 cm’lik tahta paletlerin üzerine dizilip birleştirilerek palet haline
getirilmiş de olabilir.**

Peki segmentasyon nedir ve neden önemlidir?

Depo ortamında müşteriden gelen ürünler raflarda depolanır. Operasyonun verimliliğini ve kalitesini artırmak için ürünlerin depo yerleşimi önemlidir.
Depo yönetimini yürütülen A markasının Türkiye’deki B distribütöründen
sisteme bir sipariş talebi sisteme düştüğünde, sipariş toplama emirleri sistemde oluşturularak depodaki toplayıcı elemanlara tanımlanır. Bu talepler, toplama görevlisinin görevleri arasında belirir. Toplama görevlisinin, sipariş içerisindeki ürünleri raflar arasında bulmak için dolaşması ve toplayarak sevkiyat noktasına getirmesi gerekir. Bu siparişlerin birden fazla gruplanmış olabileceği düşünüldüğünde, akıllara ürünleri giriş-çıkış sıklığına göre gruplama fikri gelebilir.
İşte bu şekilde müşteriden müşteriye ve yıldan yıla tüketim karakteristiğine de bağlı olarak segmentasyon yapılır. Segmentasyon çoğunlukla literatürde
ABC analizi olarak geçer. Burada A,B ve C harfleri ürünlerin hareketliliğini gruplandırmak için kullanılır.

Anahtar kelimeler: ABC analizi, pareto diyagramı

**Hacim Tahminleme**

DHL gibi kontrat lojistiği hizmeti sağlayan firmalarda belirli periyotlarda müşterinin ürün gamının ihtiyaçları ve kısıtları gözetilerek sözleşmeler yapılır. Bu sözleşmenin geçerli olacağı süre boyunca sözleşmede belirlenen maddeler esas kabul edileceğinden, bu süreçte yapılan hesaplamalardaki bir eksiklik ya da yanlışlık o işin zarar eden/kar eden bir iş olmasına neden olabilir.
Bu sözleşme içerisine operasyon başlamadan önce gelir ve gider tahminleri yapılarak hesaplanan tahmini rakamlar da eklenerek ihaleye çıkılır.
İhale sonucu olumlu olduğunda daha işin başında ince hesaplamalar
yapılarak onaylanan bu bütçe sözleşme süresince yönetilir.

Burada hacim olarak bahsedilen işin ne kadar gelir getireceğidir.

Örneğin, bir çikolata üreticisi depolama hizmetini DHL’den almak üzere
teklif sürecinde; Üretici için hesaplama ve tahminleri yapacak iş geliştirme uzmanı, geçmiş yıllardaki satış verilerinizi soracaktır. Bu veriler üzerinden, sezonsallık ve trend analizlerini yaparak teklif verdiği gelecek dönemler için bir gelir hesaplaması yapacaktır. Böylece gelecek dönemler için hacim tahminlemesi oluşturulacaktır.


Anahtar kelimeler: volume forecasting, time series analysis

**Toplama Algoritması Geliştirilmesi**

Depo yönetiminde %51 gibi önemli bir oranla en çok vakit alan operasyonel süreç, literatürde order picking olarak yer alan ürün toplama sürecidir. Bu sebeple depo yönetiminde yapılan optimizasyonlardan belki de verimliliğe en çok katkı sağlayanı da toplama optimizasyonudur. İş gücünün kullanıldığı en yoğun yer olarak bilinen sipariş toplama işlemleri, müşteri talebine göre alınan siparişlerin deponun farklı noktalarından toplanarak birleştirilip, sevkiyat öncesi son kontrollere hazır hale getirilmesidir.

Sipariş toplama algoritmaları en temelde toplayıcı çalışanın depo içerisindeki yürüme yolunu en aza indirerek toplama süresini minimize etmeyi amaçlar. Literatürde
single order picking, zone picking, wave picking, voice picking gibi toplama sistemlerin depo içerisinde ürün toplama metodu olarak kullanıldığı görülmektedir. Bu sistemlerin hangisinin kullanılacağının kararı, sistemin operasyona uygunluğuna ve maliyet hesaplamalarının sonuçlarına göre verilmektedir. Bahsettiğimiz tüm bu sistemler ise altyapısında bir toplama algoritması çalıştırır. Bu algoritmalar içerisine “S” şekilli,
geri dönüş, orta nokta, en büyük aralık rotalama stratejilerinden biri ya da hibrid bir strateji de gömülmüştür. Geliştirmesi beklenen, algoritma girilen bir sipariş verisi ile çalıştırıldığında toplayıcı çalışanı en kısa yürüyüş yolunu yürütecek ve en hızlı toplama süresine ulaştıracak kombinasyonunu sağlayacak algoritmadır.

Anahtar kelimeler: order picking methods, picking optimisation, routing strategies
